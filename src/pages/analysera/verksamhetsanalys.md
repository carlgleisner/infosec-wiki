---
title: Verksamhetsanalys
description: 'Analysen av verksamheten fokuserar på det interna perspektivet. I analysen identifieras intressenter, förutsättningar och tillgångar.'
date: 2022-10-21
---

Verksamhetsanalysen avser det interna perspektivet. I analysen identifieras intressenter, förutsättningar och tillgångar.{% .lead %}

---

{% quick-links %}

{% quick-link title="Interna intressenter" icon="users" href="#interna-intressenter" description="Interna intressenter är de i verksamheten som påverkar, eller påverkas av, informationssäkerheten. Analysen identifierar intressenterna och vilka krav de föranleder på arbetet." /%}

{% quick-link title="Interna förutsättningar" icon="design" href="#interna-foerutsaettningar" description="Interna förutsättningar är nödvändiga att beakta vid utformningen av informationssäkerheten. Analysen identifierar förutsättningarna samt dessas inverkan på informationssäkerheten." /%}

{% quick-link title="Tillgångar" icon="use" href="#tillgangar" description="Informationstillgångar är alla de resurser som ska skyddas. Utöver information ingår även it-system, tjänster, hårdvara osv. Du kan bara skydda det du känner till." /%}

{% /quick-links %}

{% callout title="Fastna inte i detaljer" type="tip" %}
Analysera först övergripande för att sedan återvända för eventuella nödvändiga fördjupningar.
{% /callout %}

{% callout title="Tidigare analyser" type="tip" %}
Dra nytta av eventuella tidigare analyser i möjligaste mån.
{% /callout %}

## Interna intressenter

Interna intressenter är de i verksamheten påverkar, eller påverkas av, informationssäkerheten. Varje intressent har någon form av behov såvitt avser informationssäkerheten.

Utgå gärna från följande exempel på intressenter med tillhörande roller och behov.

{% table %}

- **Intressent**
- **Roll och behov**

---

- Ledning
- Ansvarar för verksamheten och dess organisation. Beslutar ytterst om förhållningssättet till risker och arbetet med informationssäkerheten. Behöver underlag och råd för att kunna övervaka och fatta beslut.

---

- Objektägare
- Ansvarar för ett visst objekt. Behöver upplysningar som rör informationssäkerheten avseende objektet. Behöver även stöd och deltagande i processer som är relevanta för rollen.

---

- Stödenheter
- Är föremål för styrning av informationssäkerhet och ansvarar för vissa arrangemang kring säkerheten.

---

- Medarbetare
- Behöver kunna utföra sina arbetsuppgifter.

---

- Informationssäkerhet
- Utformar styrningen av informationssäkerheten och tillser att den implementeras. Behöver stöd hos ledningen samt medverkande från resten av organisationen.

{% /table %}

{% callout title="Använd mallarna" type="tip" %}
Det finns en mall som kan användas för att dokumentera kategorier av interna intressenter och deras behov såvitt avser informationssäkerheten.
{% /callout %}

## Interna förutsättningar

Interna förutsättningar är förhållanden inom organisation som måste beaktas vid utformningen av informationssäkerheten och dess styrning.

{% table %}

- **Intern förutsättning**
- **Typ av påverkan**

---

- Policyer, mål och strategier
- Befintliga policyer, mål och strategier avslöjar ofta var er organisation är på väg. Därför måste informationssäkerhetens styrning och mål vara anpassade till detta.

---

- Verksamhetsstyrning
- Befintlig styrning och planering av er verksamhet. Exempel på fenomen som påverkar styrningen av er informationssäkerhet: förvaltningsmodellen för it planeringsprocessen för verksamhet budgetprocessen sätt att leda och styra.

---

- Struktur
- Strukturen avslöjar era interna ansvarsområden, roller, rapporteringsvägar och process vid beslutsfattande. Denna struktur styr därmed förutsättningarna för utformningen av ansvar och befogenheter inom er informationssäkerhet.

---

- Kultur
- Er kultur avslöjar vad som fungerar och vad som förväntas internt gällande styrningen av informationssäkerhet. Vissa organisationer är vana med en vag målstyrning, medan andra kräver en mer detaljerad styrning.

---

- Processer
- Såväl era processer för styrning som era processer för organisationen i stort (exempelvis inköp, rekrytering, produkt- och tjänsteutveckling, marknadsföring, leverans och klagomål) påverkar och påverkas av styrningen av informationssäkerhet.

---

- Resurser
- Resurserna avser främst tillgången till personal och finansiella medel samt dess påverkan.

---

- Standarder och riktlinjer
- Befintliga standarder som ni har valt att jobba efter som kan påverka eller påverkas av er informationssäkerhet och dess styrning.

---

- Kompetenser
- Vilken kompetens finns var inom er organisation? Detta påverkar vilket ansvar som ni kan dela ut, och vilka typer av säkerhetsåtgärder som kan tänkas fungera ändamålsenligt.

---

- Kommunikation
- Era kommunikationsvägar och sätt att kommunicera är centralt för styrningen av er informationssäkerhet. Alltså: ha era befintliga sätt att kommunicera internt i åtanke när ni utformar informationssäkerheten och dess styrning.

---

- Infrastruktur
- Befintlig infrastruktur och teknik, inklusive informationsteknik, påverkar i hög grad informationssäkerheten och dess styrning. Observera att ni ska hantera specifika informationstillgångar i nästa del av analysen (del 3).

{% /table %}

{% callout title="Använd mallarna" type="tip" %}
Det finns en mall som kan användas för att dokumentera interna förutsättningar att beakta vid utformningen av informationssäkerheten och dess styrning.
{% /callout %}

## Tillgångar

Informationstillgångar är:

- den **information** som verksamheten använder och
- de **resurser** som behandlar informationen.

Det främsta syftet med att inventera verksamhetens informationstillgångar är att **identifiera vad som ska skyddas**. Det säger sig själv att verksamheten bara kan skydda det den känner till.

Utöver att skapa kännedom om vad som ska skyddas så underlättar inventeringen av informationstillgångarna valet av skyddsåtgärder för respektive tillgång.

### Inventering

Beakta följande framgångsfaktorer vid inventeringen av era informationstillgångar.

- **Bestäm vad som utgör en tillgång.** Vad som är en informationstillgång för just er bör ni avgöra själva inför denna analys. En del organisationer identifierar och namnger enskilda informationsmängder, andra utgår ifrån sina respektive it-system (exempelvis it-tjänster eller applikationer).
- **Bestäm vad som är kritiskt för verksamheten.** Kritikaliteten för informationstillgångar varierar mellan olika verksamheter. Börja därför med att identifiera vad som är kritiskt för den egna verksamheten och identifiera sedan de tillgångar som uppfyller kriterierna för att vara kritiska.
- **Dra nytta av automatiserade inventeringar.** I många fall kan verksamhetens it-verktyg användas för att ge automatiserade inventeringar att utgå från. Beroende på vad som anses utgöra en tillgång kan de automatiserade inventeringarna behöva kompletteras i olika utsträckning. Det är inte lämpligt att utgå från att alla automatiska inventeringar är kompletta och rättvisande.
- **Dokumentera inventeringen.** Använd ett lämpligt verktyg för att dokumentera inventeringen. Det finns ett Excel-arbetsblad för ändamålet om så önskas. Dokumentationen bör åtminstone innehålla följande uppgifter.

  - **ID.** En unik uppgift som identifierar tillgången.

  - **Benämning.** En människovänlig benämning på tillgången.

  - **Beskrivning.** En kort beskrivning av tillgången för den som inte förstår dess funktion redan av benämningen.

  - **Information.** En kort beskrivning av vilken typ av informationen eller den information som behandlas.

  - **Kritikalitet.** Huruvida tillgången är kritisk för verksamheten eller inte.

  - **Kontaktuppgifter.** Kontaktuppgifter till de som ansvarar för tillgången.

- **Håll inventeringen levande.** Verkligheten är ständigt föränderlig. Inventeringen förlorar sitt värde om den inte återspeglar verkligheten.
- **Tillse tillgänglighet.** Tillse att inventeringen kommer att vara tillgänglig även vid händelse av avbrott.
- **Skydda inventeringen.** Uppgifterna i inventeringen är av sin natur känsliga. Tillse att förtroligheten för uppgifterna skyddas på ett lämpligt sätt.

{% callout title="Samkör med regelefterlevnad" type="tip" %}
Inventeringen av informationstillgångar är en naturlig startpunkt att samköra med verksamhetens arbete att efterleva regelverk. Ett exempel är att personuppgiftsansvariga ska föra ett register över behandling som utförts under dess ansvar ([artikel&nbsp;30 GDPR](https://www.imy.se/verksamhet/dataskydd/det-har-galler-enligt-gdpr/introduktion-till-gdpr/dataskyddsforordningen-i-fulltext/#A30)).
{% /callout %}

{% callout title="Uppgifter av betydelse för Sveriges säkerhet" type="warning" %}
Överväg tidigt om huruvida inventeringen kan innehålla uppgifter av betydelse för Sveriges verksamhet enligt säkerhetsskyddslagen. Var samtidigt mån om att inte bidra till inflation av säkerhetsskydd. Regelverket ska tas på stort allvar men det avser enbart _det mest skyddsvärda_ vi har - mycket faller utanför.

Läs mer om säkerhetsskydd på [Säkerhetspolisens webbplats](https://sakerhetspolisen.se/verksamheten/sakerhetsskydd/om-sakerhetsskydd.html).
{% /callout %}
